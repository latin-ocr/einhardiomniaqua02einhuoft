400 RHYTHMUS DE PAssloNE

Si, quae verbis promisisti, 'factis adimpleveris,

Meque , humana sine ope atque amminiculo ,

Isto tetro ( 1) quo includor liberatum carcere,

Domus tuae limen pede penetrasse videris :

Et non tantum contemplatu , sed palmarum tactibus,

Explorando comprobabis ipsum tibi assistere (2),

Quem inclusum dimisisti tenebroso in carcere. »

— Ad haec verba crebro caput agitans Arthemius,

Et non credens Deum posse tanta bona facere,

Tali Petro servo Christi respondet affamine ε

ι( Homo , inquit, mente captus , aliena loqueris,

Quod ex multis accidisse reor passionibus,

Quas tu diu propter sectam christianam sustines (3) υ
4. Ita dixit, et abcessit, seque domum contulit,

Conjugique cuncta suae , cognomento Candidae,

Valde stupens atque mirans dicta Petri retulit (4).

Cui conjux dubitanti corde satur credulo ,

Se mirari quod insanum voluisset dicere ,

Quem audisset sospitatem filiae (5) promittere,

Nec hoc diu differendum esse quod promiserat,

Sed praesenti se 'facturum fateretur tempore,

Et quod dixit ac spopondit, hodie clarescere.

Ille vero contra nitens, uxorem increpitat ,

Cur his verbis fidem daret, et appellat fatuam ,

Quia Christum Deum Petri tam potentem crederet.

-- « Non est, ait, numen ullum , sed nec ipse Jupiter,

(1) Cod. taetro et sic deinceps.

(2) Cod. adsistere.

(3) Cod. sustinens.

(4) Cod. rettulit.

(5) Sic Bolland. Codex Metensis sibe· nunc; quam lectionem apud
Surium reperies.

