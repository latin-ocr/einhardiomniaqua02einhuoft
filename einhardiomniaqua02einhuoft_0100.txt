72 EINHARDI EPISTOLAE.

dominum meum, cum ad illum veneritis, excusare di-
gnemini de eo quod ad vos non veni. Deus testis est quod
de valetudine mea (ι) nullam falsitatem vobis scripsi :
et non solum hoo, sed etiam quod multo graviora
sunt alia quaedam incommoda, quae patior in memet-
ipso, de quibus, nisi cum fidelissimo, nullam possum
habere locutionem. Hoc tamen scitote quod majorem
vobis coram Deo mercedem in praesenti acquirere non
potestis, quam si effeceritis ut mihi liceat ad servitium
sanctorum Christi Martyrum , cum primum valuero,
festinare. Possum enim illuc in quindecim dicbus de
Sancto N. navigando pervenire. Si me imbecillitas
corporis non impediret, non has litteras mitterem,
sed potius ipse venirem, et in his quae apud vos agun-
tur simul vobiscum essem.

XLI. AD AMICUM.

Nunc, in magnis angustiis positUS‚ oro benignitatem
vestram, ut apud piissimum dominum et imperatorem
nostrum pro me intercedere dignemini. Nam jussit
mihi (2) regina, quando de Aquis egressa est, qui si·-
mul cum ea ire non poteram, post se ad Compendium
venire. Cujus praeceptis obtemperans ‚ cum magna
difficultate, vix in decem diebus, veni ad Valentianas.
Inde, qui jam (3) equitare non valui, usque ad Sanc-
tum N. navigavi. Nam et nimia ventris solutio et re-
nium dolor sic in me alternando sibi succedunt, ut

 

(1) Cod. mele.
(¹2) Cod. mei.

ί’3) Sic codex. edu. qma

