160 Al) EINHARDI EPISTOLAs

Ill.

Epistolam (1) vestrae dignationis , calamitatem , quae
dudum vobis contigit, graviter querentem, haudquaquam
mediocriter commota mente perlegi, confectumque ves-
trum animum tam diuturni moeroris anxietate vehementer
indolui. Et quamvis, qui ine longe praestent, amicorum sola-
tia tentaverint hunc tantum levare dolorem , nec tamen ob
eam rem profecerint, ut litteris vestris satis eminet, quod
ipsi casus vestri considerationem non satis ad se admise-
runt, eo usque ut eorum quidam super excessu gratissimae
quondam uxoris gratulandum monerent, quod, ut opinor,
nihil ad consolationem pertinet, non tam fetatis levitate,
vel ingenii, quod exiguum sentio , confidentia , quam
proni erga vos amoris magnitudine, haec rursum, qualia-
cunque sint, in vestri solatium non sum veritus cudere. Si-
quidem conscius mihi sum intimum me nobilissimae illius
feminae morte, cum vestra , tum etiam ipsius vice, traxisse
dolorem, quem atrociter exasperantem vestrae littera! , fateor,
recrudescere coegerunt. Unde nequaquam desperaverim,
quod aliis necdum, sit datum mihi, ut aliquod solatium
vobis persuadere possim a Domino reservatum. Vilibus ple-
rumque remedium quaeritur quod pretiosissimis et artis
vigilantissima compositis diligentia frustra diu tentatum est.

Itaque firmamentum justi, ut vobis videtur, doloris vestri
duas in parteS, epistolas mihi reddendo, divisistis. Earum
prima, quae et vel maxima illa est, quod vota vestra et
spes, quam in sanctorum Martyrum intercessione locavera-
tis,vos velut irrita fefellerunt. Altera, quae proxime primam
accedit, quod sinister ille casus quantum vobis importaverit
incommodi, quotidianis metiri negotiis cogimini, dum vos

(i) Voy. ci-dessus cette lettre, p. 154, 11‚Å∞ Lxxn.

