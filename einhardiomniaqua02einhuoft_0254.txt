218 HISTORIA TRANSLATIONIS ‚ mc.

nus atque jacens coelum aspicere nequivisset, ad sere—
trum accessit; ac subito, velut ab aliquo impulsus ,
corruit. Cumque diu velut dormienti similisjacuisset,
correctis omnihus membris, et recepta firmitate ner—
vorum, coram oculis nostris surrexit incolumis. Facta
sunt haec decimo sexto kalendas februarias, et crat ejus
diei tanta et tam clara serenitas , ut aestivi splendorem
solis adaequaret3 atque ipsius aeris tam mitis atque
jucunda tranquillitas , ut veris temperiem apricitate
blanda praecederet.

24. Postridie vero sacra beatorum Martyrum cor—
pora novo loculo recondita , in absida basilicae loca—
vimus3 et, sicut in Francia mos est , superposito
ligneo culmine , linteis ac sericis palliis ornandi gratia
conteximus , apponentes altare3 ac duo vexilla domi-
nicae passionis, quae in via feretrum praecedere sole-
bant, hinc atque inde erigentes, locum illum divinis
officiis celebrandis, pro modulo paupertatis nostrae ,
idoneum atque aptum facere curavimus 3 ordinatisque
clericis, qui inibi assidue et excubias ducerent, ac
divinis laudibus dicendis curam solerter impenderent.
Ipsi non solum nostra sponte, sed etiam regali diplo-
mate, quod nobis in via obviam venerat, evocati,
Domino iter nostrum prosperante, ad palatium su-
mus cum magna exultatione regressi.

