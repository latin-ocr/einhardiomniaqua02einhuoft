‘264 Hls'sORlA TRANSLATIONIS, Ere.

miserabiliter contractum ut mento genua jungeren-
tur. Qui unum , ex his qui nos sequebantur , rogavit,
ut se in ecclesiam cleportaret3 et ille, misericordia
motu5‚ sustulit eum, et in ecclesia juxta cancellos ja-
cere fecit. Qui confestim irruente sopore, ubi jacuit
obdormivit-3 nec prius evigilavit plene, quam de illa
miserabili contractione, per suffragia Sanctorum, ita
perfecte sanatus est, ut evigilans per se, de loco in
quem alio portante delatus est , surgeret, atque ad al·-
tare Deo gratias acturus accederet. Is tamen , uhi dies
illuxit, et nos eum eo loqui potuimus, retulit se tri-
bus vicibus, priusquam signum ecclesiae sonuisset, a
quodam sibi ignoto clerico excitatum, atque admoni-
tum ut nequaquam praetermitteret quin tempore
matutini officii in ecclesiam veniret. Se quoque ita fe-
cisse, ac postea, sicut nos vidimus, in ecclesia dor-
mientem integram sui corporis sanitatem recepisse. Et
hic quidem annorum circiter quindecim esse videbatur.

42. Alium itidem vidimus, non puerum, uthic erat,
sed valde senem atque decrepitum, pari morbo affec-
tum, eodem in loco ‚ simili modo, simili in tempore
curatum. Quem et ipsum nocte quadam , cum propter
matutinum officium celebrandum ad ostium ecclesiae
venissemus, in ipso limine reperimus. Qui genibus
nitens, duobus se baculis sustentabat, ac sic illo tar—
dissimo motu ad ingrediendum nos morabatur. Cum-
que post tergum ejus constituti, illam pigram pro—
motionem praestolaremur, tanta suavissimi odoris fra-
grantia, de basilica procedens ‚ nares nostras implevit,
ut omnium aromatum ac thymiamatum artificiosam
compositionem sua praestantia superaret. Intravit tan-

