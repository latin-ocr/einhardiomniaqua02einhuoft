358 HISTORIA TRANSLATIONIS, mc.

molaris illa commotio subitanea quiete sopita est. Hic
homo de monasterio Scotorum , quod Fossae vocatur,
se venisse, Dothiumque appellari dicebat.

87. ln vigilia S. Joannis Baptistae, quae est die
nono kalendarum juliarum, venit quidam vir Trajec-
tum ad basilicam S. Servatii, qui se de civitate Tor-
naeo esse fatebatur. Is, ut ipse aiebat, fuit ab infan-
tia surdus et mutus ε ductusque a suis ad S. Sebas-
tianum, coepit ibi et audire et loqui, sed inefficaciter,
quoniam verba ejus vix intelligebantur ; ipse quoque,
cum alii ad eum loquerentur, tenuitatem auditus sui
dissimulare non poterat. Qui ubi ad matutinum offi-
cium venit , coram sacris reliquiis procumbens ,
obdormivit. Nec multo post, velut aliquo excitante
evigilans , qui os suum pugno percussisset , a circum-
stantibus perquisivit. Cui cum omneS, neminem hoc
secisse, respondissent, surrexit : eademque hora sanus

sactus , perfecte, sine ullo impedimento, et audivit et
locutus est.

88. Eadem die, dum sacra missarum solemnia cele-
brantur, femina quaedam, nomine Adallinda, duos
cereos ad lumen in ecclesia faciendum detulit ε quo-
rum unum dextra manu cuidam ex custodibus, ut
accenderetur, porrexit; alium autem interim, quasi
dc illo postea illuminandum , manu sinistra retinuit.

