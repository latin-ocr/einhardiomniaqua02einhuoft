336 HISTORIA TRANSLATIONIS, mc.

dum divinum celebratur officium , per merita beato-
rum Martyrum illuminatus est.

71. In vigilia vero beatorum apostolorum Petri et
Pauli, id est, quarto kalendas julii, puella quaedam
parva, nomine Theotbalda , habens aetatis ann05, ut
putabatur, novem, quae tribus annis nihil viderat,
tempore salutaris officii in media populi multitudine
constituta, Martyrum suffragantibus meritis, lumen
amissum ex divina miseratione recepit. Eadem die
quidam homo, nomine Dado ‚ de villa Ponticuli vo-
cata, qui annos sex curvus erat, et ad coelum se eri-
gere non poterat, ideoque brevibus anticulis, susten-
tandi se gratia sub axillis positis, cernuus incedebat,
is eadem hora, eodemque in loco, per misericordiam
Dei et per merita beatorum Martyrum ‚ erectus ac sanus
effectus est.

72. Die quarto nonarum juliarum, quaedam vidua
nomine Adalrada, quae annis quatuor oculorum lu-
mine privata nihil videbat, audita virtutum fama,
spem visus recipiendi non vana fide concepit ; arrepto-
que baculo , sola sine ductore ad Valentianas ire con-
tendit. Cumque vico appropinquare coepisset, visum
est ei quod velut unum solis radium oculo dextro
conspiceret ; ac proinde divinam clementiam puro
corde deprecata est ut per intercessionem Sancto-
rum suorum ecclesiam S. Salvii se videre permit-

