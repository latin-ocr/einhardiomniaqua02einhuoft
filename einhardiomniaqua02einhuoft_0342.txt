304 HISTORIA TRANSLATIONIS, mc.

vero die, frater ejus presbyter, et monachus qui cum
eo venerat, petierunt ut eum cum duobus fratribus
suis laicis reciperem, donec ipsi reverterentur : nam
post triduum se dicebant esse reversuro& Feci ut vo-
luerunt, eumque presbytero nostro Hiltfrido com-
mendavi. Is cum a presbytero receptus ‚ et in cellu—
lam, in qua ipse manebat, fuisset inductus, circa
vesperam ejusdem diei , commota vehementius qua
tenebatur insania, unum e fratribus suis, qui eum
custodiebant, arrepto cultro, quod furenti casus ob—
tulerat , voluit occidere; sed ille necem fugiendo de-
clinavit, et nostris hominibus, qui prope erant , de
vesania illius indicavit. Tum presbyter, cui cura eum
custodiendi a nobis erat injuncta, suggessit mihi, si—
mulque persuasit, ut eum vinciri permitterem. Vinc-
tus igitur catenis ferreis , in lecto collocatur 3 obserra-
tisque foribus, solus in cubiculo relinquitur. Excubant
ante ostium fratres ejus, et velut erumpere valentem
pervigili cura custodiunt. Caeterum vincula, quibus
tenebatur adstrictus, ejusmodi erant ut, dum in his
esset, non in dextrum aut sinistrum latus se conver-
tere ‚ neque aliter nisi supino corpore jacere potuisset.

59. Dormivit itaque, ut ipse testatur, neque ante
mediam noctem evigilavit. At ubi galli cantare coepe-
runt expergefactus, vidit se non solum x‘inculorum
nexibus solutum, verum etiam morbo insaniae, quo
laboraverat, liberatum; statimque ad laudes Deo di-
cendas tota mente conversus, psalmis et hymnis, quos,
prae nimia gratulatione, tametsi solus erat , satis clare
decantabat, omnes in vicinia ejusdem cubiculi dor-

