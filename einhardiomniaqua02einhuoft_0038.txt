14 EINHARDI EPISTOLAE.

x'lll. AD OTGARIUM ARCHIEPISCOPUM.

Domino sancto et merito venerabili Otgario(1),
reverentissimo (2) episcopo. —Presbyter quidam, no-
mine Hruodradus, venit ad me dicens se esse de fisco
vestro Manniaco, et accepisse licentiam a chorepi-
scopo (3) vestro et caeteris fratribus Romam per-
gendi , et hoc in mense martio; sed post, cum venis-
set ad Mogontiacum , non potuisse invenire homines
cum quibus illud iter peragere potuisset ε ac propter
hoc divertit ad quemdam pagensem nostrum , qui ei
cognitus fuerat, nomine Hildebertus, et mansit apud
eum donec inveniret homines Romam euntes; quos
se nunc inventos habere dicit , et rogavit me ut apud
vos impetrarem ei licentiam illud iter peragendi.
Vult enim, sicut ipse asserit, illud iter, quam celer-
rime potuerit, peragere, et ad locum suum reverti.
Propter hoc precor sanctitatem vestram ut ei, sicut
ipse rogat, licentiam donare dignemini, et ut illi non
noceat qnod tamdiu inter vias moratus est , quia, mul-
tis impedimentis accidentibus, invitus fecit quod
emendare non potuit. Optamus sanctitatem vestram,
nostrae imbecillitatis memorem, semper in Christo
hene valere, sanctissime ac reverentissime pater.

(ι) Hie codex tantum habet R. G. R. O. Hae litterae potius Rogerio
vel Rotgario quam otgario efficerent, si quis hujus nominis epi-
scopus Einhardo coaetaneus exstitisset. Vide contra notam gallicam.

(2) H'ic cod. reven ren, manifesta exscriptoris oscitatio. Hae men-
dae, quas in nostro codice saepenumero reperire est, accuratissime
notandae sunt.

(5) Cod. corepiscopo.

