HISTORIA

TRANSLATIONIS BEATORUM CHRISTI MARTYRUM

MARCELLINI ET PETRI. “³

-η

PROLOGUS.

4 . Veris veri Dei cultoribus ‚ et Jesu Christi Domini
nostri Sanctorumque ejus non fictis amatoribus, Ein-
hardus peccator. — Qui vitas et facta justorum, ac se-
cundum divina mandata conversantium hominum,
litteris ac memoriae mandaverunt, non aliud mihi effi-

cere voluisse videntur, nisi ut ad emendandos pravos
mores , et collaudandam Dei omnipotentiam , per ej us-
modi exempla‚ quorumcumque animos incitarent.
Feceruntque hoc, non solum quia livore carebant,
sed quia caritate, quae omnibus cupit esse consultum,
granditer abundabant. Quorum laudabile propositum,
quia tam in propatulo est ut, praeter ea quae dixi,
nihil aliud eos moliri voluisse lucidissime clareat, cur
a multis imitari non debeat, omnino non video. Ac
proinde quia mihi conscius sum, quod libri, quos de
translatione corporum beatorum Christi martyrum
Marcellini et Petri, signisque ac virtutibus, quae per
eos Dominus ad salutem credentium fieri voluit, qua
potui facultate conscripsi, eadem sunt voluntate atque

(†) Hujus translationis historiam ex Bollandistis, Acta sanctorum,
tom. Ijunii col. 181 et seq. recudimus: de ejusdem editionibus et
codicibus videsis prolegomena nosti-a.

