362 HISTORIA TRANSLATIONIS, E‘rc.

tione, perfectam totius corporis sui meruit recipere
sanitatem.

CAPUT X.

Duo miracula , intercessione SS. Proti et Hyacinthi atque S. Her-
metis‚ in ecclesia SS. Marcellini et Petri patrata.

90. Restant adhuc duo valde praeclara miracula,
quae non solum tegenda silentio non censeo, quin
potius illorum conscriptione convenientissimum
quarto volumini, quod in manibus habetur, finem
me facturum esse confido. Et licet eadem signa beatis
martyribus Marcellino et Petro cum aliis sanctis pos-
sint videri communia , ex eo quod unum ex his in
adventu reliquiarum sanctorum Proti et Hyacinthi, et
juxta ipsas reliquias gestum est; alterumque in die
natalitio sancti Hermetis , suis ipsius reliquiis conti-
gisse certum est; ideo tamen ipsis praecipue adscri-
benda videntur, quoniam in ea basilica facta sunt, in
qua eorum sacratissima corpora requiescunt. Gesto-
rum autem fides ad nos pertinet, qui praesentes fui-
mus, et quibus ea divina pietas videre concessit. Ac

proinde, omissa praefatione, ad ipsa quae dicenda sunt
miracula veniamus.

