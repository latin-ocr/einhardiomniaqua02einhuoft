294 HISTORIA TRANSLATIONIS, mc.

cum illa locuti sumus3 et ea, quae circa illam gesta
fuerunt, ipsa narrante didicimus.

54. Nunc illud referre volo, quod ipse in die nata-
litio beatorum Martyrum contigisse vidi. Puer qui-
dam surdus et mutus ‚ qui ante triennium illuc vene-
rat, et in domo custodis ecclesiae ostiarius ab eo fuerat
constitutus, festo die jam [inito et officio vespertino
consummato, cum juxta ostium sederet, repente con—
surgens basilicam intravit‚ et a dextris altaris pronus
corruit. Cumque eum aedituus, qui candelabrum cum
cereo ante altare ponebat, ibi jacentem invenisset,
continuo mihi hoc indicare curavit. Nos autem, qui
tunc una eramus, ecclesiam celeriter ingressi , eum-
dem, sicut ab aediiuo repertus est, jacentem inveni-
mus. Quem cum levari juberemus, velut. gravissimo
sopore depressus, excitari non potuit. Tandem igitur
quasi evigilans erexit se, cernensque nos circumstan-
tes surrexit, atque ad eos qui prope sibi assistebant,
latine locutus est. Sunt quidam ex nostris qui dicunt,
eumdem puerum fere ante sex menses, cum in cujus-
dam hominis nostri domo noctu dormisset, duo quae-
dam verba per soporem fuisse locutum , et auditum,
quo eatenus itidem ut loquela carebat, in illa hora
recepisse. Quod ita factum inde conjiciebatur, quia,
postquam de illo somno experrectus est, cuncta quae
ei a quolibet imperabantur, ac si intelligeret, facere
curavit. Sed hoc videtur in liae virtute praecipuum,

