376 HISTORIA TRANSLATIONIS‚ mc.

tur, cujus die natalitio , et sub cujus reliquiis gestum
esse constat. Sed nequaquam sanctissimi martyres Mar-
cellinus et Petrus ejusdem operis exortes esse possunt,
in quorum basilica patratum est3 et quos ipsa, quae
curata est femina ‚ toto peregrinationis suae tempore,
ut se adjuvarent, semper invocavit.

94. Haec sunt, quae de innumeris Sanctorum virtu-
tibus, aut a nobis visa, aut fidelium veraci relatione
comperta , litteris ac memoriae mandare decrevimus;
quae Christi amatoribus ae martyrum ejus veneratori-
bus ad legendum grata fore non ambigo ε quoniam
nihil eis videtur impossibile , quod ut fiat Deo omni-
potenti placuerit. Incredulis autem ac sanctorum glo-
riae derogantibus, quia fastidiosa esse non dubito, ne
omnino legere velint, suadendum censeo : ne forte
vilitate nostri sermonis offensi, blasphemiam et invi-
dentiam devitare non valeant; ac sic Deum et proxi-
mum ‚ quos amare jubentur, se odisse declarent.

