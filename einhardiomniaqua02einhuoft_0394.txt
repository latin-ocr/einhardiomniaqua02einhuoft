35ss HISTORIA TRANSLATIONIS, m.

medici graeco vocabulo spasmon appellant ‚ latine
autem, ab assidua membrorum agitatione, tremulosa
non incongrue vocari potest ‚ venit in basilicam ε
atquc in media populi turba , quae ad audienda missa-
rum solemnia, ut in die Dominico moris est, fuerat
congregata , constitit. Cumque, post recitatam Evan-
gelii lectionem ‚ christianae credulita tis symbolum
recitaretur, tremulosus ille subito ad terram corruit3
et dum divinum officium peragitur, pene immobilis ac
mortuo quam viventi similior jacuit; multoque ex
naribus ejus sanguine manente, post completum sa—
crum officium, cum magna inspectantis populi admi-
ratione , sanus ac sine ulla trepidatione surrexit. Fac-
tum est hoc miraculum decimo octavo kalendas julii,
die dominico , sicut superius comprehensum est.

86. Quarta autem feria ‚ id est, decimo quinto
kalendas julii , puer quidam ‚ nomine Folchardus , de
monasterio quod Meldradium vocatur, qui erat cru-
ribus ac pedibus miserabili contractione distortus ,
eodem in loco ‚ coram omni populo , curatus est. Unde-
cimo kalendas julii venit quidam homo ad ecclesiam,
et inter caeteros intravit, cujus dextra manus simul
cum brachio modo mirabili movebatur in gyrum, acsi
molam vertere deberet, idque incessanter agebat. Is
dicebat, ob lioc sibi hanc inquietudinem accidisse,
quia die Dominica contra vetitum moleret; etjam
annum integrum evolutum esse, ex quo hujusmodi
poena mulctatus cst. Qui cum ad sacras Martyrum
reliquiasappropiasset ‚ ibique fideliter eos invocasset,

