366 HISTORIA TRANSLATIONIS ‚ mc.

obviam illis processimus; easque, ut par erat, hono-
rifice suscipienteS‚ atque basilicae cum hymnis et
orationibus inferenteS, propter corpora beatorum
Marcellini et Petri, cum feretro quo venerant, col-
locavimus. Ubi cum in crastinum mulier quaedam de
proximo praediolo, quod Baldradestat nuncupatur,
daemone possessa cum caetero populo fuisset ingressa,
coepit nequam spiritus fremere, ac prostratam in
pavimento collidere, suamque malitiam coram omni-
bus confitendo publicare. Cumque a presbytero se
exorcizante fuisset interrogatus, quis esset, unde
venisset, quando et cur in eam intrasset; ad singula
respondit, seque non solum daemonem, sed etiam
omnium viventium pessimum esse testatus est. Et
cum presbyter ab eo causam tantae nequitiae requi-
sisset, malam voluntatem hanc sibi tribuisse fateba-
tur. Rursus cum ab eo quaereret, si unquam in coelo
fuisset ; in coelo se fuisse, et inde propter superbiam
dejectum esse, confessus est. Eidem percontanti,
utrum Christum Dominum necne vidisset; ait, in
inferno eum a se visum tempore quo pro humani

generis salvatione mori, atque illuc descendere digna-
tus est.

92. Ubi vero ad id ventum est, ut eum interro-
garet, si nomina Martyrum nosset, quorum reliquiae
pridie eidem ecclesiae illatae sunt? «Notissima, inquit,
mihi sunt eorum nomina x quia quando passi sunt,
praesens astabam , ac de eorum sempiterna gloria in-

