409„ RHYTHMUS DE PASSIONE

Fama velox , per vicina statim loca volitans,
Multos valde congregavit viros atque feminas.
Nam non minus quam trecenti convenere masculi ,
Mulierum quoque major numerus confluxerat,
Simul omnes admirantes sanctam Christi gloriam.
Etenim cernebant cuncti, quod in Christi nomine
Omnes morbi sanarentur per supernam gratiam ,
Perque sacra Petri jussa pellerentur daemones.
Et videntes , corde puro capere desiderant
Fidem Christi salutarem , simul atque flagitant
Ut in sacri mererentur unda fontis ablui.
Huc statim , vocante Petro ‚ venit Christi famulus,
Magnus martyr et consessor, Marcellinus presbyter,
Ut novellum confirmaret baptismate populum.
Quae dum essent adimpleta competenti ordine ,
Nutu Dei quaterdeni dies evoluti sunt,
Per quos Sancti novae gentis nationem roborant
Ut, in Christo permanentes, creaturas colere
Nolint, vitam neque istam velut magni quippiam
Amplectanturz, immo velint propter ipsum perdere.
7. His exactis, adest saevi missus lictor judicis,
Jubens omnes qui fuissent tetro clausi carcere,
Ad conspectum nocte prima arbitri assistere (1).
Quod externplo cum audisset atri custos carceris ‚
Blandis vinctos , qui aderant, vocibus alloquitur,
Irent cuncti, quoquo versum vellet quisque pergere.
«Qui ad palmam , inquit, regni pervenire cogitat,
Ille mecum ad Sereni judicis praesentiam,

Poenas ibi subiturus, pergere non dubitet (2).

(1) Cod. arbitris adsisticr.
(ν.) Edit. haesitet.

