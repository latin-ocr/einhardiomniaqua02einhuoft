222 HISTORIA TRANSLATIONIS, erc.

quod , me tacente , tamen per alios celeriter es cogni-
turus ‚ et ego illius rei sim proditor simplex, quam
fortasse alter si prodiderit, non simpliciter enuntia-
bit, neque enim potest, quia sic natura comparatum
est, ut hoc quisquam veraciter dicere nequeat , cujus
notitiam non per se ipsum , sed aliorum relatione fue-
rit assecutus. Tuae tantum fidei committo, qualiter
inde mecum acturus sis , postquam meo relatu omnem
rei gestae veritatem agnoveris.»

23. Cui cum me non aliud acturum, quam quod
inter nos conveniret, brevi sermone respondissem:
« Presbyter, inquit, ille, qui ad deferendas beati Tibur-
tii reliquias Romam meojussu profectus est, cum id,
propter quod illo venerat, ita ut volebat perficere ne-
quivisset, jamque notarius tuus, acceptiS, de quibus
loquimur, sanctorum Martyrum reliquiiS, domum
redire statuisset , iniit cum illo consilium, ut illo Ro-
mae paululum moras faciente, ipse, cum Lunisone
fratre Deusdonae et cum hominibus ejus , qui illos sa-
cros cineres ferre debebant, Papiam usque praecederet,
ibique illius ac Deusdonae praestolaretur adventum.
Placuit ambobus isla conventio, illisque Romae sub-
stantibus, presbyter, cum Lunisone ac pueris reli-
quias ferentibus, Papiam proficiscitur. Quo cum esset
perventum , scrinia sacros cineres continentia in eccle-
sia tua pone altare sunt posita , atque ab excubantibus
in eadem basilica, clericis ac laiciS, diligenti solertia cus-
todita. Quadam vero nocte, cum et ipse inter caeteros
ad easdem· excubias in ecclesia vigilaret, contigit, ut
ipse asserit, circa mediam fere noctem, ut, obripiente
paulatim somno, universi qui intra eadem basilicam
vigilandi gratia convenerant, praeter se solum, obdor-

