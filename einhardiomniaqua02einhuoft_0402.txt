364 HISTORIA TRANSLATIONIS‚ Ere.

91. Gregorius, Romanae urbis episcopus, qui Eu-
genio simulque Valentino In pontificatus honore suc-
cessit, cum titulum S. Marci evangelistae, in quo
presbyter fuerat , ampliare, et in eo monasterium vel-
let extruere, quaesivit per coemeteria et ecclesias lon—
gius ab urbe constitutas ‚ sicubi sanctorum martyrum
corpora posset invenire ε inventaque titulo, quem
opere magnifico extruxerat, curavit inferre. Casu
igitur factum est, ut eo tempore, quo sepulchrum
beatissimi Hermetis erat aperturus, et sacrum illius
corpus inde fuerat sublaturus, unus ex nostris, qui
eodem anno supplicandi gratia , ut moris est poeniten-
tibus , Romam venerat , congregatae ad basilicam Mar-
tyris multitudini cum caeteris peregrinis interesset. Is
negotio, quod agebatur, diligenter inspecto, spem
adipiscendarum memorati Martyris reliquiarum, licet
corde simplici, non tamen sine causa concepit, et
Deusdonam diaconum, cujus in primo libro crebram
fecimus mentionem adiens, obnixe rogavit ut ex his
quantulumcumque a custodibus loci acciperet, mihi-
que deferendum sibi praestaret. Qui confestim preci-
bus ejus annuens, id se sine mora facturum pollice-
tur3 datoque custodibus pretio, non solum sancti
Hermefis, sed etiam sanctorum Proti atquc Hyacin-
thi ‚ quorum in eadem basilica corpora erant posita ,
reliquias accepit. Et illas quidem per quemdam fami-
liarem suum, cui Sabbatino cognomen erat, simulque
et nostrum, qui ei ut hoc faceret persuasit, mittere
curavit : quod autem de corpore beati Hermetis po·-
tuit adipisci, ipse ad nos veniens ‚ pro ingenti mu-
nere, detulit. Cum autem (le adventu reliquiarum
sanct01·1un>Proti et Hyacinthi nobis esset indicatum,

