342 HISTORIA TRANSLATIONIS, mc.

CAPUT VIII.

Mil-acula Gandavi , in monasterio S. BavoniS, ad reliquias horum
Sanctorum. —- Caeci octo illuminati. Alii aegri adjuti.

76. Alter libellus mihi oblatus est de monasterio
Sancti Bavonis‚ quod situm est juxta Scaldim in loco
Gauda vocato, ubi idem amnis Legiae flumini con-
jungitur, a fratribus ibidem Deo servientibus, quorum
rogatu reliquias memoratorum Christi Martyrum ad
idem monasterium misi; in quo haec per ordinem
gesta reperta sunt.

Anno ab incarnatione Domini nostri Jesu Christi
octingentesimo vicesimo octavo, venerunt reliquiae
sanctorum Christi martyrum Marcellini et Petri ad
monasterium S. Bavonis‚ die quinto nonarum julii,

feria sexta, indictione Vl. Tertia vero die, id est, domi-
nica proxima, quae fuit tertio nonas julias, quaedam
puella caeca, nomine Hartlinda ‚ de villa quae Furse-
num appellatur, quam pater et mater testati sunt octo
annis oculorum officio caruisse, cum ante altare, super
quod sacrae Martyrum reliquiae erant positae, fuisset
adducta ‚ coram omnibus qui aderant , visum ‚ Domino
miserante , recepit. Inde post dies octo, id est , quarto
idus julii, adducta est altera puella similiter caeca,
nomine Helmrada, de villa Magle nuncupata : cujus
parentes deea retulerunt ‚ quod octava die postquam
baptizata fuit, subita caecitate percussa sit. Quae et
ipsa statim coram sacris Martyrum cineribus lumen ‚
quod jam dudum perdidit, Domino sibi reddente, re-
cepit. Exin dic tertia, quod suit pridie idus julii, vc-

