4 EINHARDI EPISTOLAE.

largitate dominorum nostrorum, aliquam consolatio-
nem, Domino adjuvante, facere potuerimus. Habe-
bitis me magis promptum atque devotum ad vestram
voluntatem atque utilitatem perficiendam, si meas
petitiones in hac causa adimplere dignamini. Opto
semper bene valeatis in Domino.

ΙΙ. ΑΒ GOZBERTUM ABBATEM.

Religioso Christi famulo Gozberto, venerabili abbati,
Einhardus (ι) peccator. — Precor ut sanctitas vestra
cognoscere dignetur de causa hominis istius, nomine
Bebonis‚ quod ego beneficium illi dedi de monasterio
S. chlodowaldi (2), propter hoc qui mihi bene ser-
viebat. Sed postquam eum domno Hlothario com-
mendavi (5), impetravi a domno imperatore ut ei con-
firmationem faceret de eodem beneficio ad dies vitae
suae (4). Propter hoc rogo et obsecro dilectionem
vestram ne illi permittatis aliquid impedimentum fieri
de ipso beneficio, donec nos, Domino volente, vobis-
cum loquamur. Haec ideo vobis mando, quia cognosco
quorumdam hominum pravam voluntatem et infini-
tam cupiditatem, qui de proximorum damnis nul-

(1) Einhardi nomen una littera initiali E in nostro codice semper
designatur. De variis hujusce nominis figuris vide Prolegom. et not. 2,
p. 264 prioris volumin.

(2) Cod. Clzodouualdi.

(5) Notandum est hanc vocem eodem fere sensu ab antiquis usurpa-
tam fuisse ‚ sic apud Terentium Eun. V, 8, 9 :

Thais patr'i se commendavit in clientelam etfidem.

(4) Cod. vite suae, et sic deinceps diphtongum ιε, tum disjunctam
a e ‚ tum per unam litteram e, expressam invenias ‚ tum etiam con-
junctam, quem scribendi modum usurpavimus ut ,magis apud nos usi-
tatum. Hoc semel dixisse sit satis.

