APPENfflX ALTERA. 157
est innatus , nec earum, ut nunc a plerisque vocantur,
superstitiosa otia fastidio sunt. Et nisi intercessisset inopia
praeceptorum, et longo situ collapsa priorum studia pene
interissent, largiente Domino , meae aviditati satisfacere
forsitan potuissem. Siquidem vestra memoria per famosis-
simum imperatorem Karolum, cui litterae eo usque deferre
debent ut aeternam ei parent memoriam, coepta revocari ,
aliquantum quidem extulere caput, satisque constitit veri—
tate subnixum praeclarum dictum : « Honos alit artes, et
accenduntur omnes ad studia gloria (1). » Nunc oneri sunt
qui aliquid discere affectant, et velut in edito sitos loco ,
studiosos quosque imperiti vulgo aspectantes , si quid in eis
culpae deprehenderint , id non humano vitio , sed qualitati
disciplinarum assignant. Ita dum alii dignam sapientiae pal-
mam non capiunt, alii samam verentur indignam, a tam
praeclaro opere destiterunt. Mihi satis apparet propter seip—
sam appetenda sapientia : cui indagandae a sancto metropo-
litano episcopo Aldrico delegatus, doctorem grammaticae
sortitus sum, praeceptaque ab eo artis accepi. Sic quoniam a
grammatica ad rhetoricam, et deinceps ordine ad caeteras
liberales disciplinas transire hoc tempore fabula tantum est,
cum deinde auctorum voluminibus spatiari aliquantulum
coepissem , et dictatus nostra aetate confecti displicerent,
propterea quod ab illa Tulliana caeterorum gravitate, quam
insignes quoque christianae religionis viri aemulati sunt,
oberrarent , venit in manus meas opus vestrum , quo memo-
rati imperatoris clarissima gesta—liceat mihi absque suspi-
cione adulationis dicere - clarissime litteris allegastis. Ibi
elegantiam sensuum, ibi raritatem conjunctionum , quam
in auctoribus notaveram , ibidemque non longissimis perio-

Ἢ

(1) Ex Cicer. lib. ι, Tuscul. quaest.

