276 HISTORIA TRANSLATIONIS, Ere.

crastinum. Ac caecus ille jussum pauperem perqui-
rens invenit3 et, ut sibi praeceptum erat, in superio-
ribus ccclesiae partibusjnxm praedictas reliquias, officii
matutini tempore, collocavit. Erant autem illae reli-
quiae, quod nondum noveramus , beati Marii martyris,
et uxoris ac [iliorum ejus ‚ Marthae videlicet, Audifacis
et Habacuc. Quae utiquc simul cum sanctorum Mar-
cellini et Petri corporibus, et in eodem loculo ad nos
perlatae sunt. Sed is qui eas detulit, eujus essent reli-
quiae nescivit5 nam ille, qui eas mihi miserat, promi-
sit se ad me csse venturum, ac nomina sanctorum,
quorum hae reliquiae forent, per semetipsum mihi in-
dicaturum : quod postea factum est. Pauper vero,
qui juxta illas a memorato caeco fuerat collocatus, cum
secunda lectio ad nocturnum officium ex more lege-
retur, edito ingenti clamore ‚ non modicum pavorem
audientibus incussit. Ad quem cum nonnulli clerico-
rum , una cum illo qui hoc ibi opperirijussus fuerat,
accurrissent, invenerunt eum pronum atque exten-
tum propter altare jacentem ‚ pavimentumque , quod
ori ejus subjectum erat, plurimo sanguine madens.
Quem levantes , et allata aqua refocillantes, sanum et
rectum, neque ulla camelinae illius tortitudinis signa
retinentem ‚ in inferiores ecclesiae partes gratulabundi
deduxerunt. Quo miraculo in hunc modum peracto ‚
is, quem illuc miseram, ad me cum summa festinatione
regressus, cum ea quae viderat retulisset, magno nos
gaudio atque exsultatione replevit.

47. Nec multo post Ratleicus, qui sacros Marty-
rum cineres, sicut in superioribus demonstravimus,

