332 HISTORIA TRANSLATIONIS , mc.

ducente, perlatae sunt. Hoc signum ipsius Georgii re-
latione constat mihi esse compertum : de caeteris au-
:em‚ quae nunc dicenda sunt, ab eo libellum accepi,
cujus ordo vel series hunc modum habere cogno-
scitur.

69. Anno quarto decimo (a), Christo propitio, im-
perii Hludowici Augusti, cum ad corroborandam chris·
tiani populi fidem, sicut in initio nascentis eccle-
siae, signa et prodigia in ipso regis palatio, per
merita Sanctorum suorum, Dominus dignaretur osten-
dere ‚ petiit et obtinuit Georgius presbyter, Aquis-
grani palatio, ab Einhardo abbate, reliquias beato-
rum Christi martyrum Marcellini et Petri, quorum
corpora ipse de Roma per homines suos allata nuper
acceperat : easque in capsa, quam auro et gemmis
decenter ornaverat ‚ reconditas per diaconum suum ,
nomine Theothardum, ad basilicam S. Salvii mar-
tyris ‚ quam ipse tunc temporis per beneficium regis
tenebat, dirigere curavit. Qui diaconus cum ad villam
regiam, quae vuasidium vocatur, venisset, occurrit ei
homo gibberosuS, et ex dentium dolore ita vexatus
atque confectus, ut jam per dies quindecim nullum
alium victum quam solam aquam posset assumere.
Qui cum hortante diacono coram reliquiis, quas ille
ferebat, sev ad orandum prostrasset ‚ et Dominum
Christum, ut sui misereretur, devote ac suppliciter
invocasset , per intercessionem sanctorum Marcellini
et Petri, cuncta corporis incommoditate depulsa, sa-

nus ab oratione surrexit. Factum est hoc miraculum

 

 

(a) Hic exscriptoris mendam irrepsisse crediderim, et, teste D.
Bouq., VJ , 273, c, legendum esse anno quinto decimo imperii Hla-
dowicm de hoc videsis not. 44 ad calcem hujus historiae.

