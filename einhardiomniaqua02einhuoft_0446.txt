-ίτιϋ RHYTHMUS DE PASSIONE

(Iuinquc esset illo ventum ‚ verus Dei nuntiusq
Petro statim absoluto , Marcellino praecipit,
[st se ambo praecedentem sequerentur pariter.
Quem sequentes intraverunt domum quamdam subito,
In qua erat congregatus Christianus populus,
Qui per ipsos ad divinam doctrinam pervenerat.
Tum praecepit ille magnis angelus martyribus,
Ut catervam congregatam confirmare studeant,
Per septena proximorum dierum volumina :
Ac tum demum saevienti se tyranno proferant,
Ostendantque parum posse illius potentiam ,
Contra Dei continentis cuncta providentiam.

11. Tum sequenti luce jussit judex crudelissimus,
Ut ministri visitarent loca ‚ quibus martyres
Clausos simul et ligatos custodiri jusserat.
Cumque ibi non repertos referentes dicerent,
Ire jussit, et adduci, una cum Arthemio,
Ejus quoque mulierem ‚ cognomento Candidam ‚
Atque natam eorumdem, nuncupatam Virginem,
De qua Petrus eiroreista daemonem expulerat,
Et purgatam , regi Christo credulam reddiderat.
Hos adductos ille truci intuitus oculo ‚
Diis jussit, immo tetris ut litarent larvulis,
Atque sacram Christi fidem abnegando linquerent.
Et cum nolle pervidisset imperata facere ‚
‚Iussit saevus ut (1) ingenti ruderum congerie ,
More pressi noxiorum„ necarentur pariter.
Qui eum vincti ducerentur viam per Aureliam,
Vident simul Marcellinum atque Petrum martyres,
Et cum eis multam valde populi frequentiam.

(i) Edit. in ingenti.

