310 HISTORIA TRANSLATIONIS, Ere.

quam beatorum Marcellini et Petri reliquiae fuerunt :
ut quidquid ibi sanitatum atque signorum sactum esse
cognoscitur, singulariter ac proprie ad illos pertinere
ac referri debeat, quorum solas constat ibi fuisse reli-
quias. Fecerunt eidem beatissimi Martyres, sicut in
sequentibus demonstrabimus , in aliorum sanctorum
locis multas virtutes atque miracula , quae quibusdam
velut communia illis, cum his sanctis in quorum basi-
licis facta sunt, non immerito videri possunt; ob hoc
praecipue, quoniam qui apud Deum aequalis credun-
tur meriti, non absurde putantur in patrandis mira-
culis communiter operari. Sed hoc aliter esse ea ra-
tione convincitur, qua liquido demonstratur, nullas
in his locis factas fuisse virtutes , antequam in illa me-
moratae beatorum Martyrum essent delatae reliquiae.
Sed jam nunc, ut promisimus, ea quae in praedicto
palatio sunt gesta miracula proferamus.

61. Erat quidamjuvenis inter cubicularios regis, na-
tione Graecus, nomine Drogo: qui febre correptus, aut
negligentia suorum, aut inscitia medicorum ‚ jam per
aliquot menses longa atque adversa valetudine labora-
bat. Is, posteaquam Hildoinus abhas reliquias beati Mar-
cellini, sicut in secundo libro demonstratum est, nobis
reddidit, admonitus in somnis ut adoratorium nostrum
veniret, ibique cereum quatuor denariis emptum accen-
deret, ac sanctum Marcellinum martyrem , cujus caput
ibi esse asserebatur, sibi in adjutorium invocaret, sciret-
que se si hoc faceret, ea qua jam diu laboraverat
infirmitate cito esse cariturum, credidit admonenti,
et id quod imperatum fuerat, quanta potuit celeri-
tate complevit. Statimque sanus sactus , et receptis

