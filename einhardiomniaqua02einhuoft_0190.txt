162 AD EINHARDI EPISTOLAS

ram ibis (1) u, differri aliquantulum potest, in perpetuum
autem vitari non potest, fidis optandum conjugibus, cum
uter corum remansurus sit, eum sore superstitem, qui sit
et ad calamitatem 'serendam robustior, et ad justa de more
christiano curanda magis idoneus. Non enim sexu differen-
tia virtutis , sed animo capienda est. Alioqui non video reli-
giosi conjuges quemadmodum sibi sincero amore devincti
sint. Cum haec ita se habere indubitata ratio persuadeat,
planum igitur est verisimile esse non illi seminae venerabili
solum, sed etiam vobis, a Deo magnum quiddam praestitum,
dum, quod vobis eligendum fuerat, ipse ultro ingesserit,
quanquam occulto, minime tamen injusto judicio. Certe
illa etsi ex vestro consortio multa didicerat, ita utnon sui
sexus modo , verum etiam turbam virorum sua insigni pru-
dentia, gravitate atque honestate, quae res magnam vitae
humanae tribuunt dignitatem, longe superaret, ac corpore
femina, animo in virum profecerat, ad sapientiae vestrae
fastigium nunquam penitus aspirasset, nunquam tantum
robur, semperque similem ‚ quam in vobis singulariter
omnes mirantur , constantiam ullis unquam profectibus
aequavisset. Nunquam, si supervixisset, tantum vestrae ‚
quantum vos et illius et vestrae perpetuae saluti procurare
potuisset. Ac per hoc, quoniam dum in hoc fragili versamur
corpore , omni perturbatione ita vacare non possumus, quin
aliquando aliqua aegritudinis molestia quatiamur, quod posse
sapienti contingere philosophi putaverunt, hoc vobis evenire
optem , ut casus adversos, ut primo aspectu apparet, quibus
vulgo inculta mortalium multitudo subruitur, vestrae mentis
sapientia sensim emolliat, immo divinae voluntati vestram
contemperet. Deinde, quia vitae hujus obscurissimas tenebras

(ι) Cf. Gonos. ιιι, 19(Septuag.).

