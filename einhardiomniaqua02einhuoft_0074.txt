48 EINHARDI EPISTOLAE.

illud quod Vitruvius nominat scenographiam, inter-
roga quid sit quod Virgilius in 111 Georgicorum
libro (ι) scenam vocat. Dicit enim :

. . . [Jam nune solemnes ducere pompas]
Ad delubra juvat, caesosque videre juvencos ,
Vel scena ut versis discedat frontibus ‚ utque

Purpurea intexti tollant aulea Britanni.
Vale.

XXXI. AD N. EPISCOPUM.

Domino sancto et merito venerabili N. episcopo, Ein-
hardus sempiternam in Domino salutem. -— Quamvis
me multum contristet quod te, amantissime Domine,
per litteras (2), in hoc molestissimo corporis vestri
labore positum audio; tamen non minimam capio (3)
consolationem, quod hunc laborem tibi proficere , et
ad purgationem animae pertinere non ignoro. Credo
enim quod ideo te divina misericordia tamdiu in hoc
morbo corporali macerari permittat, quod te, hoc cor·
pore migrantem, emendatum recipiat. De orationibus
vero pro te faciendis, certam facio caritatem tuam quod,
in quantum mihi Deus vires et possibilitatem conce-
dere dignatus fuerit (4), per eos, quos auditione dignos
aestimare possum , certare curabo, quemadmodum et
te erga meam pusillanimitatem fiduciam habere cog-
nosco. De recuperanda corporis salute licet nunquam
sit desperandum , quia potens est Deus de creatura sua
facere quidquid voluerit, tamen melius est unicui-

(1) Cod. libros.

(9.) Haec vox in editis desideratur, et reliquus locus, interpunctis
male distinctus, intelligi non potest.

(5) Cod. capia,⁴ edit. capere.

(4) Οο(Ι. dignatus sumsuerit.

