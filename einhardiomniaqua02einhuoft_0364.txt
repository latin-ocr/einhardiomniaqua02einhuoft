325 HlSTORIA TRANSLATIOMS, mc.

mago veniens , palatium Aquense petebat. Is cum in
memorato fundo quadam nocte mansisset , quaesivit
ab hospite suo, si aliquid novi de palatio nuper audis-
set. Cui ille : « Nihil, inquit, modo apud aulicos tam
celebre est, quam signa et virtutes quae fiunt in domo
Einhardi per quosdam sanctos, quorum reliquias in
oratorio domus suae habere dicitur; ad quarum vene-
rationem omnes vicini nostri quotidie festinant, et qui-
cumque infirmus illo fuerit adductus, illico curatur. »
-- Coepitque ei de filia mulieris illius, qualiter ante
paucos dies salva facta sit, intimare.- Tum Gerwar-
dus: «Vade, ait, et eamdem mulierem adduc ad me,
ut ipsa mihi dicat quod audire desidero. » Venit mu-
lier, et omnia, prout gesta erant, patenter exposuit.
Gerwardus vero, cum in crastinum ad regem venisset,
ea quae de hoc signo revelatione illius feminae compe-
rerat ‚ eidem indicavit. Rex autem , cum ego secun-
dum consuetudinem ingressus coram illo starem, quid
sibi Gerwardus de hoc miraculo retulisset, tam mihi,
quam caeteris sibi astantibus, divinam misericordiam
atque potentiam admirando simul atque laudando, in-
sinuavit. Sic nos contigit signum, quod nobis igno-
rantibus in domo nostra gestum est, ex hujusmodi re-
latione cognoscere.

