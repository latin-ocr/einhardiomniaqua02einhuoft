166 ‚m EINHARDI EPISTOLAs

finem imponere , quem nec praesciat, nee imminentem queat
effugere, vehementer approbo, satisque catholice dictum in-
tueor. Non est enim in potestate hominum via ejus (1), sed a
Domino gressus hominum diriguntur,et humani libertas ar-
bitrii eget omnimodo auxilio gratiae Dei 3 sed plane quae facta
sunt, infecta esse non possunt, nec dolor revocare valet
semel praeterita, nec est in homine unde a seipso petat auxi-
lium. Quocirca deprehensi quibuslibet angusfiis, quo verius
nos sentimus fragiliores, hoc oportet celerius ad divinae
miserationis subsidium, velut ad portum tutissimum, confu-
giamus. Eleganterque illud dictum est: «Necesse est adesse
divinum, ubi humanum cessat auxilium (2) ». Nec longus,
dummodo conemur, terendus est labor. Nam qui ad se hoc
modo vocat: «Venite ad me qui laboratis (3)», nitentes adju-
vat, ad se pervenientes informat, in se permanentes procul
dubio coronat. Quare quod dixistis memoratum dolorem
quoad viveretis mansurum vobiscum, expressit hoc a vobis,
sentio, concreta longo usu magnitudo amoris3 sed in ea vos
obstinatione animum relinquere, quantum audeo, dehor-
tor. Siquidem et illi, cujus causa emersit, nihil immodera-
tum proderit, et vobis multum , nisi deponatur, officiet.
Quinimo totum vos curandum sanandumque Domino per-
mittite, cui est perfacile quod nostra natura difficillimum
judicat. Nam quis speravit in Domino , et deceptus est?
Obsecro , totum cor vestrum ad rogandum Deum effundite.
Praestare vult qui se ut rogetur, admonuit: «Petite et acci-
pietis (4) ». Petite ut ipse vobis affectum inspiret rogandi et

(ι) Cf. Jcrem. x, 25.
(Ἰ) Cs. Philonem, supra ab Einhmdo, epist. xxix, p. 44 laudatum.
(5) Cs. Matth. xi, 28.
(4) Cf. Joan. wi, 24.

