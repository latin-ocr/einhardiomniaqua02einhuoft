322 HISTORIA TRANSLATIONIS, mc.

co sc collocari faceret, et ante triduum completum
inde non recederet : hoc modo plenariam eum conse-
cuturum sanitatem. Quod ubi ei annuntiatum est,
convocatis amicis ac proximiS‚ petiit ut erga se illius
revelationis jussa complerent. Qui mox jumento im-
positum , ad oratorium adducunt3 atque in eo, ut jus-
sum fuerat, collocantes, abeunt , post triduum rever-
suri . Ille autem ibidem dimissus, per tres (lies et noctes,
Domino pro salutis suae recuperatione haud inaniter
supplicans, ita perfecte sanatus est, ut nullum in suis
visceribus morbi, quo multo tempore tenebatur, asse-
reret remansisse vestigium. Suis igitur sicut promise-
rant ad se reversis, ac sanum sicut optaverant inve-
nientibus ‚ non dorso jumenti, ut venerat , sed pedum
suornm officio ad propria ‚ cum ingenti et sua et illo—
rum gratulatione atquc laetitia ‚ regressus est.

67. Est item fundus regius in pago Mosam, octo
circiter leucis ab Aquensi vico disparatus, Gangluden
habitatores appellant; in quo mulier quaedam, quae
octo fere annorum filiam dira paralysis aegritudine adeo

- confectam habebat, ut jam ex longo tempore nullum
pene membrum ad officium suum movere potuisset.
Audita virtutum fama ‚ spem de recuperanda filiae sa·
lute pio corde concepit3 protinusque sublatam ulnis
propriis ‚ ad memoratum oratorium deportare curavit.

