266 HISTORIA TRANSLATIONIS, m.

dem ‚ et coram nobis juxta cancellos quasi ad dormien-
dum procubuit : nos quoque basilicam ingressi, nostris
locis constitimus , ac simul cum aliis psalmos , qui di-
cebantur, solemni more cantavimus, At ubi prima
lectio recitari coepta est, audivimus eumdem senem
gemere, et, quasi qui vim pateretur, auxilium implo-
rare 3 ac deinde interjecto parvi temporis spatio , vidi-
mus in sessum se erigere, ac protinus baculis, quibus
incessum regere solebat, assumptis, etiam in pedes
constitisse. Et nos quidem haec vidimus. Ipse autem
fatebatur sibi visum fuisse , quod se jacentem quasi duo
quidam apprehendissent, unus per humeros ad bra-
chia , alter per crura et pedes, ac si trahendo, nervos
suos qui contracti erant extendissent. Et quia praeter
hoc contractionis incommodum etiam surdum se
fuisse asserebat, dixit sibi, cum in sessum fuisset erec—
tus, velut ictum pugni validissime ferientis in caput
supervenisse3 vocemque simul ut in futurum audiret
imperantis audisse. Hic senex hoc modo sanatus, de
pago Helvetiorum qui nunc Aragowe (a) vocatur , se
venisse , et natione Alamannum esse testatus est.

43. Alius, autem simili modo nervorum contrac-
tione debilitatus , qui se de vico Leodico, ubi sanctus
Lambertus corpore requiescit, venisse dicebat, quadam
(lominica nocte, post peractum matutinale officium ,
nohisjam de ecclesia regressis , cum propter eos qui

 

(τι) Edit. Aragaovin.

